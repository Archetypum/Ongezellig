vrijdag 7 december

woensdag was pakjesavond. alleen pippi langklomp en ik waren niet bij de klassensurprises. pippi gelooft NOG STEEDS in sinterklaas en noemt surprises maken heiligschennis. als ik uitleg dat sinterklaas een toneelstuk is noemt ze me een ketter en complottheorist en dat ze hetzelfde zeiden over de maanlanding.

coco vroeg waarom ik niet met de surprises meedeed. ik zei dat ik niet was uitgenodigd maar blijkbaar waren er helemaal geen uitnodigingen en had iedereen zichzelf aangemeld... ze stelde nog voor om haar cadeau met mij te delen maar dan hadden we allebei 1 drumstok gehad dus ik zei maar nee.

's avonds moesten we pakjesavond in scene zetten om pippi in haar waan te laten. mam had van tevoren gevraagd wat voor cadeaus ik wilde, maar alle dingen die ik echt wil zijn te gÃªnant om door haar te laten kopen. dus ik vroeg om meer kruidnoten zodat ik kan rantsoeneren voor de winter. volgens mijn bmi heb ik nog steeds ondergewicht dus zo ongezond kan het niet zijn. pippi denkt nu dat ik alleen maar kruidnoten heb gekregen vanwege mijn ketterij en zegt dat kabinet schoppenboer een nieuwe kruistocht zal lanceren om het ware geloof te beschermen.

blij dat het voorbij is, maar ik weet nog steeds niks over de 16e...

volgens mij is het de stilte voor de storm.
