zondag 9 december

 

IK WIST HET IK WIST HET GODVERGODVER

 

ik had het al dagen geanticipeerd en vanavond kwam ze (zonder te kloppen natuurlijk) mijn kamer binnen (gelukkig was ik gewoon aant simsen dit keer). ik weet nog ongeveer wat ze zei:

 

“dus, volgende week zondag is mijn verjaardag, en ik kon niet kiezen wie ik op mijn feest wilde uitnodigen, dus ik heb gewoon de hele klas uitgenodigd. bij ons thuis. ik weet al van iedereen dat ze komen, maar, alleen van jou nog niet, ookal woon je hier ook natuurlijk, maar, iedereen doet mee, dus, als jij ook mee zou doen zou ik dat echt heel erg leuk vinden”

 

dit is gewoon chantage en ze weet precies wat ze doet.

 

ik heb in mijn hoofd even drie scenario’s uitgedacht:

 

ik ga
pros: coco is niet boos

cons: de hele tijd alleen staan in een hoekje, angst, vernedering, schaamte, niet weten wat ik moet doen en zeggen en iedereen tot last zijn met mijn aanwezigheid

ik ga niet
pros: ik ga niet
cons: coco is heeeeel erg boos en als ik op mijn kamer blijf (waar moet ik anders heen) moet ik aanhoren hoe leuk iedereen het heeft zonder dat saaie meisje

ik kan niet gaan
pros: ik ga niet en coco is niet boos

cons: ???

 

ik heb een week om te bedenken hoe ik mezelf kan verhinderen. normaal zou ik de boulimia-methode gebruiken maar sinds mijn verjaardag zal ze me bij elke smoes verdenken dat ik er onderuit probeer te komen.

 

tenzij…

 

ik zoiets gestoords doe dat niemand ooit zou geloven dat ik het met opzet zou doen…
