vrijdag 21 december 

kerstvakantie is de slechtste vakantie. heb je eindelijk eens vrij, word je geforceerd om een dom feest te gaan vieren met een domme familie en domme kerstmuziek. nieuwjaar is nog erger, dronken idioten die keihard lawaai gaan maken omdat het jaartal van cijfer verandert. dus in plaats van lekker vergeten dat je leerplichtig bent moet je de helft van de vakantie gaan stressen over nog meer onzinnige verplichtingen. 

pippi is in de problemen gekomen omdat ze een kerstman heeft aangevallen in het winkelcentrum. ze noemde hem een imperialistische spion en schoot hem door het hoofd terwijl ze “sint nicolaas is groot” riep. het was met een nerfgeweer dus hij was niet gewond natuurlijk maar het kind op zijn schoot moest wel heel hard huilen.  

coco was nogal afstandelijk deze week. 

verder vond ik laatst eindelijk een persoonlijkheidstest die bij mij past. het resultaat is best deprimerend dus erg betrouwbaar. ik heb hem opgeslagen zodat ik later kan vergelijken of ik voor- of achteruit ben gegaan.

<img width="1308" alt="persoonlijkheidstest" src="https://github.com/user-attachments/assets/0a422a70-4801-4df9-bb84-64cb9b95a171" />
