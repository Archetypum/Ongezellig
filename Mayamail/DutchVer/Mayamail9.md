he maya, weet je nog toen je dacht dat de kerstvakantie wel leuk zou worden als de feestdagen eenmaal voorbij waren?

haha malle maya, als jij niet naar school komt komt school wel naar jou toe.

DUS omdat school dicht was en ze geen gebruik konden maken van het muzieklokaal werd ik herhaaldelijk getrakteerd op gratis repetities van cocoâ€™s debiele band. ik heb ook altijd een instrument willen spelen maar nooit gedaan omdat de muren hier te dun zijn. pippi zou me uitlachen en coco zou me de hele tijd proberen te helpen en ik weet niet welke erger is.

allevier de bandleden zitten in mijn klas maar op coco na onthou ik hun namen nooit. ze maken eurobeatfolk want de gitarist wilde per se iets doen wat nog niemand heeft gedaan zonder er over na te denken of het toevallig ook nog goed klinkt. ik weet zeker dat coco zich ook realiseert hoe slecht de muziek is maar dat ze alleen maar meedoet omdat het haar vrienden zijn en ze vrienden verzamelt alsof het postzegels zijn. heeft een vriend nog wel waarde als je er zoveel hebt? als ik haar blijf ontwijken kan ik dit jaar met kerst opscheppen dat het mij als enige van de klas is gelukt om geen vrienden te worden met coco, wat imo veel indrukwekkender is dan met stokjes slaan.

het op een-na-ergste moment was toen ik de bassist tegenkwam toen ik naar de wc ging. ik luister voordat ik ga altijd aan de muren af of de kust veilig is, maar zij zegt juist bijna nooit wat dus ik maakte een foute gok. ik deed mijn deur open en BOEM oogcontact. begroetingen zijn mijn achilleshiel dus ik stond daar als een mongool te staren tot zij als eerste hoi zou zeggen. dat deed ze niet en ze liep gewoon terug coco's kamer in. onbeleefde bitch. zij praat minstens zo weinig als ik, maar zij heeft wel vrienden en zit in een band? zie ik eruit alsof ik uit tsjernobyl kom ofzo?

maar het allerergste was toen ze bleven slapen. ik lag sws nog wakker vanwege het oogcontact-incident dus ik had geen keuze. ik zou de nacht omschrijven als gedwongen moeten luisteren naar een vijf uur durende live podcast door de meest oninteressante presentators over de meest onbelangrijkste onderwerpen. jezus christus vriendschap is overgewaardeerd.

 

 

man....

 

 

als ik een band zou hebben zou het zo veel leuker zijn.......
